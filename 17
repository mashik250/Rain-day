স্বৈরাচার পতন আন্দোলনে রাজপথে মারা যাওয়া আরমান মোল্লা ওরফে নাহিদের স্ত্রী সালমা বেগম বলেন, ‘আমার জামাই ঝালমুড়ি বেচত, ঘরে টাকা-পয়সা কম ছিল ঠিক। কিন্তু সুখের কোনো কমতি ছিল না। একটা গুলি আমাগো জীবন তছনছ কইরা দিলো। ভালা মানুষ জামাইডা দেশের জন্য আন্দোলনে গিয়া গুলি খাইয়া মইরা গেল। এখন আমার আর চলার মতোন অবস্থা নাই। এল্লিগা, কোনো উপায় না দেইখা বড় মাইয়া আর একমাত্র পোলাডারে এতিমখানায় দিয়া সাইরা আমি এহন বুকে পাত্থর বাইন্ধা মরার মতোন ঘরে পইরা রইছি।’
