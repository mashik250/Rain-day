আজ সকাল ৭ টায় শাহজালাল আন্তর্জাতিক বিমানবন্দর থেকে ইস্তাম্বুলের উদ্দেশ্যে ছেড়ে যাওয়া টার্কিশ এয়ারলাইন্সের একটি বিমান আকাশে উড্ডয়নের ১৫ মিনিট পর এতে আগুন ধরে যায়। বিমানটিতে যাত্রী ছিল ২৯০ জন। 

অগ্নি বিস্ফোরণ থেকে রক্ষা পেতে বিমানটি আকাশে দীর্ঘক্ষণ অবস্থান করে ফুয়েল শেষ পর্যায়ে নিয়ে এসে জরুরী অবতরণ করে। পরবর্তীতে বিমানের ভেতর থেকে একটি মৃত পাখি উদ্ধার করা হয়। এই পাখিটির সাথে ধাক্কা লেগেই আগুনের ফুলকির সৃষ্টি হয় বলে জানিয়েছেন ইঞ্জিনিয়ারিং টিম। 

শেষ পর্যন্ত বিমানটি নিরাপদে ল্যান্ড করে ও যাত্রীরাও কোন ক্ষয়ক্ষতি ছাড়াই নিরাপদে বের হয়ে আসেন।
