অবশেষে ছাত্রজনতা কর্তৃক পার্বত্য চট্টগ্রামের রাঙ্গামাটিতে ভেঙে ফেলা হলো ফ্যাসিস্ট মুজিবের মূর্তি। গত শুক্রবার (১৬ মে) বিকেল ৩টা থেকে শহরের সার্ভার স্টেশন এলাকায় নির্মিত এই বিশালাকার মূর্তিটি ভাঙতে শুরু করেছিল ছাত্র-জনতা। 

২০১২ সালে শহরের ভেদভেদী সার্ভার এলাকায় জনগণের ট্যাক্সের টাকায় এই মূর্তিটি নির্মাণের উদ্যোগ নেয় আ.লীগ নিয়ন্ত্রিত জেলা পরিষদ। ২০২০ সাল পর্যন্ত ধাপে ধাপে মূর্তিটি নির্মাণ করা হলেও এখনো কিছু কাজ অসম্পন্ন রয়ে গেছে। রাষ্ট্রীয় কোষাগারের প্রায় ৬ কোটি টাকা ব্যয়ে এ মূর্তি নির্মাণে নকশাগত ত্রুটি ও অনিয়মের অভিযোগও উঠে। এই মূর্তিটি নির্মাণকাজে ঠিকাদার ছিল জেলা আ.লীগের নেত্রী ও সংরক্ষিত আসনের সাবেক অবৈধ আওয়ামী সংসদ সদস্য ফিরোজা বেগম চিনুর স্বামী আনোয়ার হোসেন।
