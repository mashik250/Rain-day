ভারত থেকে সুতা আমদানী বন্ধ করার পর থেকে আমাদের টেক্সটাইল ইন্ডাষ্ট্রিতে নতুন করে প্রাণসঞ্চার হয়েছে। দীর্ঘদিন ধরে বন্ধ থাকা স্পিনিং মিলগুলো নতুন করে উৎপাদন শুরু করেছে। স্পিনিং, টেক্সটাইল, ডাইং প্রতিটি সেক্টরে ফুল ক্যাপাসিটিতে কাজ চলছে। ফ্যাক্টরীগুলোতে স্বনির্ভরতার প্রত্যয় লক্ষ্যনীয়। বাকী থাকলো শুধুই তুলা। একসময় আমাদের পার্বত্য অঞ্চলে এতো বেশী তুলা উৎপাদন হতো যে খোদ রাঙ্গামাটির নামই ছিল 'কার্পাস মহল'। পার্বত্য অঞ্চলে আজ লক্ষ লক্ষ হেক্টর জমি অব্যবহৃত অথবা আন্ডার-ইউটিলাইজড অবস্থায় পড়ে আছে। আমরা কি তুলা উৎপাদনে স্বয়ং সম্পুর্নতা অর্জন করতে পারি না? 

পাশাপাশি পার্বত্য এলাকায় প্রচুর মানুষের কর্মসংস্থান হবে। মানুষগুলো খেয়ে পড়ে ভাল থাকবে। বাইরের বৈরী শক্তিগুলো মিথ্যা বঞ্চনার বয়ান তৈরী করে বিচ্ছিন্নতাবাদকে উসকে দিতে পারবে না। স্বয়ংসম্পুর্নতা অর্জনে যে দু'তিন বছর সময় লাগবে এই অন্তর্বর্তীকালীন সময়টুকুতে আমরা আপাতত কিছুটা বাড়তি ভর্তুকি দিয়ে হলেও তৃতীয় কোন দেশ থেকে তুলা আমদানী করতে পারি। ভারত-নির্ভরতা কোন বাস্তবতা নয়। এটি দেশবিরোধীদের তৈরী করা মিথ্যে বয়ান। 

- আব্দুল্লাহ আল ইউসুফ
